45

ἐτιμήσατο, quocum τότε conjungendum sit, temporis, ad quod
τότε referatur, notio erui potest. Deinde autem, quum τότε
voci νῦν oppositum est, num enuntiatum cum priori conjungi
et δέ particula carere posset ‚ maximopere dubito. Neque
vero adsentiar alteri Scheibianae nodi solvendi viae , qua
verbum τότε in ποτέ mutetur ‚ praeterea ut in priori ratione
scribatur. Pars enim eorum, quae in alteram emendationem
dicta sunt, etiam in hanc valent ac praesertim verbum abun·
dare videtur. Sed illud, quod δε· particula, qua anacoluthon
prorsus tollatur , aegre desideretur ‚ fortasse Hermannum
Sauppium ad conjecturam felicissimam adduxit, ut maj0re

: interpunctionis signo posito scriberet: τὸ δὲ τούτου τοίνυν.

Attamen corruptelis locum prorsus liberantibus nobis, ita ut

ἐ Rauchensteinius fecit, altera quam Westermannus protulit

huic emendationi addenda est, ex qua pro verbo τοίνυν scri·
bitur νῦν. Duo enim Calliae minoris vitae tempora oppo-
nuntur, alterum patre mortun, quo divitissimum se habuerit,
praesens paupertatis patefactae alterum. ‚J am vero quum
non censum Calliae in universum ‚ sed praesentem quidem
commemorari postulemus, vox νῦν necessaria est, latet autem
in verbo τοίνυν ex antecedentibus male repetito. Quibus ab·
solutis ad prius enuntiatum καὶ διακοσίων ταλάντων ἐτιμήσατο
τα αὑτοῦ· ὃ πάππος respicientes ut tempora Galliae minoris
vitae diversa ita etiam Calliaemajoris et minoris rem fami-
liarem optime verbis τὰ αὐτου et τὸ δὲ τούτου oppositam esse
intellegimus. Itaque posteriore loco, ut dubitari non potest,
τὸ δὲ τούτου scripto conjectura τοὶ αὑτοῦ etiam ex ratione
rhetorica, quum Lysias antitheses ex rebus ipsis ductas] amet
(cf. Photius, cod. p. 262), maximopere commendatur. In
loco autem corruptissimo lenissima medela, quae ab usu
Attico recedant, tollentes multo melius agere nobis videmur,
quam artificiose insolita sustinentes. Ac simili in re Schei-
bius, Rauchensteinius, Cobetus Emporium in or. hujus §- 31
φύλακα κατεστήσαμεν ἓν τῇ οἰκίᾳ pro φύλακα κατεστήσαμεν
τῇ οἰκίᾳ scribentem recte sequuti sunt.

 

