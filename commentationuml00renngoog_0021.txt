17

jam hoc loco apparet. Quam quum verbis τὴν περὶ τῆς εἶ-
ρήνης cum Frohbergero glossemate seclusis tollimus, ne justo
audaciores simus indole textus Lysiaci respecta non veremur 1).

Sed priusquam ad aliam rem progrediamur, id quod
supra simpliciter posuimUS, accuratius consideremus, num
homines illi populares pace jam accepta nihilo minus sperare
potuerint, melius quiddam urbi patriae se assequuturos esse.
Atheniensibus ut supra dictum permissum erat, ut pacis con-
ditiones exsequerentur. J am optimateS‚ quibus multo majori
curae quam Lysandro ipsi fuisse ut pacls conditiones acer-
bissimae perficerentur et imperium populare everteretur,
Grotius (p. 314 sq. et 317) recte intellexit, primum quidem
homines illos populares e medio sustulerunt ac tum quidem
Lysandrum, ut consilia sua adjuvaret, a Samo arcessiverunt.
Quibus suadentibus et in omnibus rebus morem gerentibus
eum audaciorem et ad perficienda quaeque propensiorem factum
esse quis neget? Praeterea autem meminerimuS, discidia
illa, quae postea inter· Lacedaemoniorum reges et Lysandrum
et de rebus internis et de Atheniensibus exstiterunt (cf. Xen.
h. Gr. II, 4, 29) jam tum initium cepisse videri (cf. Plut.
Lys. c. XIV). Si igitur accipiamus, duces illos captos non
esse, immo auctoritate, qua fruebantur, usos optimatum con-
silia per aliquod tempus coercuisse ac postea fortasse cum
Spartanorum regibus egisse nonne multa prorsus aliter eva-
dere potuisse apparet? nonne ea ratione , qua omnibus fere
temporibus interdum acciderit, ut ea, quae inter partes conb
venerant, non omnia accurate conficerentur, etiam hac in re
facile· fieri potuit ’ἓ Attamen talibus conjecturis nihil certi
efficitur, sufficit demonstrasse, Lysiae verba a rerum tempo-
rumque rationibus non abhorrere.

- Venimus ad quaestionem de ephoris Atheniensibus, quo-
rum Lysias ex‘ antiquis scriptoribus solus mentionem fecit.
Qua · re, praecipue si reliquas res, de quibus egimuS, -—
ducum insidias alia -— addiderimus, sane adducimur, ut et
Lysiam rerum gestarum testem haud parvi aestimemus et

1) Westermannus, quaestiones Lysiacae Ι, 5 pro verbis περὶ τῆς εῐρῆ-
νης scribendum esse censet περὶ τῆς πολιτείας et Scheibius ,(ο. U. p. 164
sq.) contionem περὶ τῆς εῑρῆνης hocloco memoratam eandem esse statuit, quae
alias (XII, 7 2) ἐκκλησία περὶ τῆς πολιτείας nominatur. Id quod demonstrari
posse putat comparato 1. c., qui , quum contio de rei publicae forma
mutanda commemoretur „ eadem fere verba ac noster locus praebeat.
Atque hoc loco sententia ‚ qua contio in qua XXX viri instituti sunt
intellegenda. sit, sane firmatur, sed ipse simul cum ξ. 71 indicio fortasse
est, hanc contionem aut simpliciter ἐκκλησία aut ἐκκλησία περὶ τῆς πολι-
τείας apte nominari. Jam quum non -mtellegatur, quo modo verba
περὶ τῆς πολιτείας in περὶ τῆς εἰρήνης depravata sint, Frohbergero verba,
quae librarius, qui antea multa de pace legisset, ut oratio perfecta atque
absoluta sit, adjecerit, delenti adstipulor. ·

